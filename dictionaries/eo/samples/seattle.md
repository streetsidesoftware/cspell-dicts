# Seattle / Seatlo

- [Wiki - Seatlo](https://eo.wikipedia.org/wiki/Seatlo)

Seatlo (angle Seattle [si‑AT‑el]; Speaker Icon.svg aŭskultu) estas havenurbo en la nordokcidenta angulo de Usono, en la ŝtato Vaŝingtonio, 164 km (102 mejloj) alsude de la kanada landlimo.

La 20‑a plej granda usona urbo en 2014, Seatlo prisetliĝis en 1851 sub la nomo New York Alki ("Estonta Novjorko" en ĉinuka piĝino), kaj ludis grandan rolon en la Alaska orimpetego en 1897. La nomo Seattle devenas de la Ĉefo Seattle, tribestro de la indianoj duwamish kaj suquamish.

Seatlo estas la plej multnombre loĝata urbo en nordokcidenta Usono, kaj la administra sidejo de Kantono King.

Kromnomata la “smeralda urbo”, Seatlo estas la sidejo de mondfamaj kompanioj kiel Starbucks kaj Amazon.com (kaj, ĝis 2001, Boeing). Cetere, la sidejo de Microsoft estas en Redmond apud Seatlo. Seatlo estas ankaŭ konata kiel hejmo de alternativa muziko kaj bona kafo. La plej rekonebla konstruaĵo de Seatlo estas la Spacnadlo (Space Needle), konstruita pro la Internacia ekspozicio de 1962, Ekspozicio Jarcento 21. La profesiaj sportteamoj estas la Mariners (bazpilko), Seahawks (usona futbalo), Storm (korbopilko (ina)), kaj Sounders (asocia futbalo).

Historio
Prahistorio
Estis homoj en la loko de la nuna urbo ekde almenaŭ 4000 jaroj.[1]

Fondiĝo
En aprilo 1851, grupo de homoj nun nomata The Denny Party ekvojaĝis okcidenten el Ilinojso, celante la regionon tiam nomatan "Oregono". La grupo fondis setlejon ĉe Alki, sed, post malfacila vintro, moviĝis al nova setlejo nomata Duwamps ĉe la nuntempa Pioneer Square. En 1853, oni ŝanĝis la nomon al Seattle, nomita laŭ Ĉefo Seattle de la indianaj triboj Suquamish kaj Duwamish.

<!---
cspell:words Seatlo Seahawks Ilinojso orimpetego
cspell:ignore Alki duwamish suquamish Duwamps ĉinuka
-->
