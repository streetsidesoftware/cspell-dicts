
[উইকিপিডিয়া, একটি মুক্ত বিশ্বকোষ](https://bn.wikipedia.org/wiki/%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8_%E0%A6%AA%E0%A6%BE%E0%A6%A4%E0%A6%BE)


সত্যজিৎ রায় একজন ভারতীয় চলচ্চিত্র নির্মাতা ও বিংশ শতাব্দীর অন্যতম শ্রেষ্ঠ চলচ্চিত্র পরিচালক। কলকাতা শহরে সাহিত্য ও শিল্পের জগতে খ্যাতনামা এক বাঙালি পরিবারে তাঁর জন্ম হয়। তিনি কলকাতার প্রেসিডেন্সি কলেজ ও শান্তিনিকেতনে রবীন্দ্রনাথ ঠাকুরের প্রতিষ্ঠিত বিশ্বভারতী বিশ্ববিদ্যালয়ে পড়াশোনা করেন। সত্যজিতের কর্মজীবন একজন বাণিজ্যিক চিত্রকর হিসেবে শুরু হলেও প্রথমে কলকাতায় ফরাসী চলচ্চিত্র নির্মাতা জঁ রনোয়ারের সাথে সাক্ষাৎ ও পরে লন্ডন শহরে সফররত অবস্থায় ইতালীয় নব্য বাস্তবতাবাদী ছবি লাদ্রি দি বিচিক্লেত্তে দেখার পর তিনি চলচ্চিত্র নির্মাণে উদ্বুদ্ধ হন। চলচ্চিত্র নির্মাতা হিসেবে সত্যজিৎ ছিলেন বহুমুখী এবং তাঁর কাজের পরিমাণ বিপুল। তিনি ৩৭টি পূর্ণদৈর্ঘ্য কাহিনীচিত্র, প্রামাণ্যচিত্র ও স্বল্পদৈর্ঘ্য চলচ্চিত্র নির্মাণ করেন। তাঁর নির্মিত প্রথম চলচ্চিত্র পথের পাঁচালী ১১টি আন্তর্জাতিক পুরস্কার লাভ করে, যাদের মধ্যে অন্যতম ছিল কান চলচ্চিত্র উৎসবে পাওয়া “শ্রেষ্ঠ মানব দলিল” পুরস্কারটি। (বাকি অংশ পড়ুন...)সংগ্রহশালা • মনোনয়ন দিন

সিটি হান্টার হল সুকাসা হোজো কর্তৃক লিখিত ও চিত্রিত একটি জাপানি মাঙ্গা ধারাবাহিক। ১৯৮৫ থেকে ১৯৯১ সাল পর্যন্ত জাপানের সাপ্তাহিক শৌনেন জাম্প ম্যাগাজিনে ধারাবাহিকভাবে এটি প্রকাশিত হয়। প্রকাশক প্রতিষ্ঠান শুয়েশা এগুলো ৩৫টি ট্যাঙ্কোবন খণ্ডেও প্রকাশ করে। ১৯৮৭ সালে সানরাইজ স্টুডিও এই মাঙ্গা অনুসারে টেলিভিশনে একটি অ্যানিমে ধারাবাহিক প্রকাশ করে। অ্যানিমে ধারাবাহিকটি এশিয়া এবং ইউরোপের বেশকিছু দেশে জনপ্রিয় হয়েছিল। সিটি হান্টার বিভিন্ন দেশের একাধিক অভিযোজিত মাধ্যম ও স্পিন-অফের সমন্বয়ে একটি মিডিয়া ফ্র্যাঞ্চাইজি গড়ে তুলেছে। এই ফ্র্যাঞ্চাইজিতে রয়েছে চারটি অ্যানিমে টেলিভিশন ধারাবাহিক, তিনটি বিশেষ অ্যানিমে টেলিভিশন অনুষ্ঠান, দুটি ভিডিও অ্যানিমেশন, একাধিক পূর্ণদৈর্ঘ্য অ্যানিমেটেড চলচ্চিত্র, একাধিক লাইভ-অ্যাকশন চলচ্চিত্র, ভিডিও গেম এবং একটি সরাসরি মারপিটধর্মী কোরীয় টিভি নাটক। অ্যাঞ্জেল হার্ট নামে এর একটি স্পিন-অফ মাঙ্গাও রয়েছে। (বাকি অংশ পড়ুন...)


<!--
cspell:words অ্যানিমে মারপিটধর্মী ফ্র্যাঞ্চাইজিতে শৌনেন ট্যাঙ্কোবন খণ্ডেও সুকাসা হোজো বাস্তবতাবাদী লাদ্রি বিচিক্লেত্তে শুয়েশা রনোয়ারের
-->
