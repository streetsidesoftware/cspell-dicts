# Σιάτλ

[Wikipedia Σιάτλ - Seattle](https://el.wikipedia.org/wiki/%CE%A3%CE%B9%CE%AC%CF%84%CE%BB)

Το Σιάτλ (αγγλικά: Seattle, Washington), είναι πόλη των ΗΠΑ, η μεγαλύτερη της πολιτείας Ουάσινγκτον και το σημαντικότερο αστικό και οικονομικό κέντρο στα βορειοδυτικά της χώρας. Επίσης, είναι έδρα και μεγαλύτερη πόλη της κομητείας Κινγκ.

Ο πληθυσμός της πόλης του Σιάτλ, ανέρχεται (σύμφωνα με εκτιμήσεις για το 2021[9]), σε 800,000 κατοίκους, ενώ ο πληθυσμός της μητροπολιτικής περιοχής του Σιατλ, ξεπερνά τους 4,069,180 κατοίκους (2021).

Γεωγραφία
Το Σιάτλ είναι κτισμένο στην ακτή του όρμου Έλιοτ μέσα στον Πιούτζετ Σάουντ (μια στενή λωρίδα του Ειρηνικού ωκεανού που εισχωρεί στην πολιτεία της Ουάσινγκτον). Στα ανατολικά του βρίσκεται η λίμνη Ουάσινγκτον που μέσω ενός τεχνητού καναλιού συνδέεται με τον Πιούτζετ Σάουντ. Το υψόμετρο της πόλης κυμαίνεται από 0 ως 158 μέτρα, καθώς περιλαμβάνει αρκετούς λόφους (που συχνά καταμετρούνται ως εφτά όπως και στη Ρώμη και την Κωνσταντινούπολη). Η μορφολογία του εδάφους στο κέντρο της πόλης έχει αλλάξει τεχνητά μέσω χωματουργικών εργασιών. Από αυτές τις εργασίες έχει προκύψει και ένα τεχνητό νησί, το Χάρμπορ Άιλαντ.


Χάρτης της πόλης
Μητροπολιτική περιοχή
Το Σιάτλ είναι το κέντρο μιας μεγάλης μητροπολιτικής περιοχής που εκτείνεται στις πυκνοκατοικημένες ακτές του Πιούτζετ Σάουντ. Ο συνολικός πληθυσμός ξεπερνά τα 3 εκατομμύρια.[10] Άλλες σημαντικές πόλεις είναι οι Τακόμα, Μπελέβ, Έβερετ, Ρέντμοντ και Ολύμπια (η πρωτεύουσα της πολιτείας).

<!--- cspell:words Κινγκ Πιούτζετ Σάουντ Τακόμα, Μπελέβ, Έβερετ, Ρέντμοντ -->
