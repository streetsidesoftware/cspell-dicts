# Seattle

[Seattle – Wikipedia](https://sv.wikipedia.org/wiki/Seattle)

Seattle är den största staden i delstaten Washington i USA och styrelsesäte för King County.

Staden har fått sitt namn efter indianhövdingen Seattle (Noah Sealth). Enligt befolkningsräkningen 2010 bodde 608 660 personer i själva staden.[1] I juni 2013 var Seattle USA:s snabbast växande storstad.[2]

Seattles officiella smeknamn är The Emerald City. Andra populära smeknamn på staden är Rainy City, Gateway to Alaska, Queen City, The City of Goodwill och Jet City. Staden är känd bland annat för att musikstilen grunge föddes där under 1980-talet, för sin höga konsumtion av kaffe, och för WTO-mötet i månadsskiftet november-december 1999, som fick avslutas på grund av sammandrabbningar mellan demonstranter.

Boeing har sina fabriker i staden.

Invånarna i Seattle kallas för Seattleites (Seattleiter).

De första vita nybyggarna anlände till området som skulle bli dagens Seattle den 25 september 1851. De beslöt att grunda en stad vid Alki Point. Denny Party, en grupp vita nybyggare anlände till platsen 13 november 1851. Till en början kallade de samhället Alki - New York. Efter en hård första vinter flyttades bosättning en kort bit över Elliot Bay till vad som nu är Pioneer Square-distriktet, där en skyddad hamn med djup botten fanns tillgänglig.[3] Stadens tidiga ekonomiska tillväxt kom från skogshuggningsindustrin genombrott och försäljning av trä till den växande staden San Francisco.[4]

Den nya staden fick namnet Seattle under sent 1852.[5] Namnet Seattle kommer från indianhövdingen Noah Sealth (Siʔaɫ), mera känd som Seattle, som var hövding över stammarna Duwamish och Suquamish. David Swinson "Doc" Maynard, en av stadens grundare, var den som lade fram förslaget om att staden skulle döpas efter indianhövdingen Seattle. Innan hade staden bland annat varit känd som Duwamps, eller Duwumps. En variant av det namnet finns bevarat i namnet på en flod i Seattle, Duwamishfloden.[6]

Den första kartan över staden Seattle ritades den 23 maj 1853. Staden grundades år 1869, efter att ha existerat som ogrundad stad från år 1865 till 1867.[7] Vid det året fanns mer än 2 000 invånare i staden.[3]

Under 1870-talet upptäcktes kolfyndigheter nära Lake Washington. Staden fick järnvägsanslutning 1883. Stadens befolkning växte under sena 1880-talet. De primära industrierna, trä och kol men också de växande industrierna fiske, grossisthandel, skeppsbyggande och rederiverksamhet bidrog också till stadens ekonomiska expansion och befolkningsökning.


<!---
cspell:words Duwamps Duwamish Suquamish Alki Sealth
cspell:words Seattleites Seattleiter Swinson Duwamishfloden
cspell:ignore Duwumps Siʔaɫ
--->
