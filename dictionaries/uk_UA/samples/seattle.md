# Сіетл - Settle

[Сіетл](https://uk.wikipedia.org/wiki/%D0%A1%D1%96%D0%B5%D1%82%D0%BB)

Сіе́тл[40][41][42] або Сіє́тл[43][44] (англ. Seattle, US: [siˈæt̬.əl] ( прослухати)) — місто в штаті Вашингтон (США), морський порт.

Сіетл — найбільше місто штату Вашингтон, але не його столиця. Штат Вашингтон не треба плутати з містом Вашингтон, зі столицею США, бо вони розташовані на двох різних узбережжях. Столиця Вашингтон в окрузі Колумбія знаходиться на східному узбережжі, тоді як штат Вашингтон розташований на західному узбережжі прямо на кордоні з Канадою. Тут з'явилося дуже багато відомих компаній — зокрема, наприклад Starbucks, Amazon.com, Microsoft. Одні з найбагатших людей на планеті живуть в передмісті Сіетла — це Джефф Безос, творець Amazon, і Білл Гейтс, творець Microsoft.

Найбільше місто на тихоокеанському північному заході США. Місто має великий морський порт і міжнародний аеропорт Сіетл-Такома, Сіетл називають морськими й повітряними воротами в Азію і на Аляску. За обсягом контейнерних перевезень порт Сіетла займає четверте місце серед портів Північної Америки[45]. Морський порт розташований на перешийку між П'юджет-Саунд (протока в Тихому океані) та озером Вашингтон, приблизно 100 миль (160 км) на південь від кордону з Канадою, названий на честь вождя племен дуваміш та сакваміш Сіетл. Сіетл є центром агломерації Сіетл-Такома-Белв'ю, 15-ї за величиною в Сполучених Штатах. Головний економічний, культурний та освітній центр в регіоні, Сіетл також є адміністративним центром округу Кінг. За даними Бюро перепису населення США у 2010 році місто мало площу 369,47 км², з яких 217,41 км² — суходіл та 152,06 км² — водойми.

Сіетл був заснований у 1850-ті роки на місці індіанських поселень і названий на честь їхнього вождя Сіетла (1786—1866), який підтримував політику мирного співіснування з білими поселенцями.

У місті Сіетл народився Джимі Гендрікс. У місті з'явився музичний стиль грандж та пов'язані з ним музичні групи Nirvana, Alice in Chains, Pearl Jam та Soundgarden.

Мешканці Сіетла відомі любов'ю до кави. Завдяки цьому в місті відкрились кавові компанії «Starbucks», «Seattle's Best Coffee», «Tully's Coffee». Також мається багато успішних незалежних кав'ярень.

1990 року в місті проводились Ігри Доброї волі.

<!---
--->
