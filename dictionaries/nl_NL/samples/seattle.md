# [Seattle][1]

Seattle (Geluidsfragment uitspraak (info / uitleg) [siːˈætɫ̩]?) is de grootste stad van de Amerikaanse staat Washington en telde in juni 2018 naar schatting 744.955 inwoners. De agglomeratie had één jaar later ongeveer 3.579.550 ingezetenen.[3] Het is qua inwoners de 22e stad en de 15e agglomeratie van de Verenigde Staten. Seattle heeft een oppervlakte van 237,2 km², waarvan ongeveer 3,5 procent water is.

Seattle is gelegen op een landengte en grenst in het westen aan de Puget Sound en de Elliott Bay en in het oosten aan het Washingtonmeer. Deze wateren worden verbonden door het Lake Washington Ship Canal, dat net ten noorden van het centrum ligt. De plaats ligt hemelsbreed 155 kilometer ten zuiden van de grens met Canada.[4] De locatie wordt meer dan 4000 jaar bewoond en is vernoemd naar het indianenopperhoofd Seattle. De eerste Europeaan die de plek bezocht waar Seattle ligt, was George Vancouver in 1792. De Denny Party stichtte de stad in 1852.

De haven van Seattle is de op zeven na grootste haven van de Verenigde Staten en de hoofdkantoren van onder andere Amazon.com en Starbucks staan in Seattle.[5] De Wereldtentoonstelling van 1962 en de Goodwill Games van 1990 werden er gehouden. Tijdens deze wereldtentoonstelling werd de beroemde Space Needle geopend.

De inwoners van Seattle worden Seattleites genoemd en een veel gebruikte afkorting voor de stad is SEA.

[1]: https://nl.wikipedia.org/wiki/Seattle

<!---
cspell:words Seattle Seattleites Washingtonmeer Puget Sound Vancouver
cspell:ignore words siːˈætɫ̩ Seattleites Washingtonmeer Ship Canal
--->

motregen
