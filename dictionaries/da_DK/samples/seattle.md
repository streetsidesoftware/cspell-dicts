# Seattle
[Seattle – Wikipedia](https://da.wikipedia.org/wiki/Seattle)

Seattle er den største by i delstaten Washington i den nordvestlige del af USA. Seattle har 737.015(2020)[1] indbyggere, og der bor omkring 3,5 millioner mennesker i byområdet på 15,265 km². Byen er beliggende mellem Puget Sound i vest og Lake Washington i øst. Det gør, at Seattleområdet er meget langstrakt. Byen ligger ca. 175 km syd for grænsen mellem USA og Canada, og er den nordligste større amerikanske by i de sammenhængende 48 stater.

Byen har en stor og alsidig industri med nogle af USA's førende firmaer inden for fly- og rumfartsindustri (Boeing), skibsværftsindustri (Vigor Shipyards), træ- og papirindustri (Weyerhaeuser) og computerindustri (Microsoft). Af betydning er også fødevareindustri (især fiskekonserves), forskningsindustrier (bl.a. biomedicin og oceanografi), bank- og forsikringsvirksomhed samt skibsfart, handel og fiskeri. Havnen er hjemsted for en stor fiskerflåde og talrige fragt- og passagerskibe. Ud over handelen med især Østasien er der færgefart til bl.a. Alaska og Vancouver Island (Canada).

Seattle er en velbesøgt turistby og med bl.a. University of Washington (1861) et stort uddannelsescenter. Byen er især kendt for sine mange kaffebarer og sin imponerende musikhistorie. Jazzmusikere som Quincy Jones og Ray Charles fik deres gennembrud mens de boede i byen. Byen er også fødested for Jimi Hendrix og den musikalske genre kaldet grunge, med bands som Pearl Jam, Nirvana og Soundgarden kommer fra Seattle.

<!---
cspell:ignore  Seattleområdet
--->
